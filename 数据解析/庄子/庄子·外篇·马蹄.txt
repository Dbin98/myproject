　　马，蹄可以践霜雪，毛可以御风寒。齕草饮水，翘足而陆，此马之 真性也。虽有义台路寝，无所用之。及至伯乐，曰：“我善治马。” 烧之，剔之，刻之，雒之。连之以羁絷，编之以皂栈，马之死者十二 三矣！饥之渴之，驰之骤之，整之齐之，前有橛饰之患，而后有鞭 生筴之威，而马之死者已过半矣！陶者曰：“我善治埴。”圆者中规， 方者中矩。匠人曰：“我善治木。”曲者中钩，直者应绳。夫埴木之 性，岂欲中规矩钩绳哉！然且世世称之曰：“伯乐善治马，而陶匠善 治埴木。”此亦治天下者之过也。